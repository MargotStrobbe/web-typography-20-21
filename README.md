# Mijn ontwerpkeuzes

Darice heeft geen gehoor, daarom is zij afhankelijk van ondertiteling. Helaas krijgt zij regelmatig gedeeltes van de film niet mee omdat geluiden oppervlakkig worden beschreven in de captions. Ik laat je graag zien hoe ik op het ontwerp ben gekomen en wat mijn visie is. 

## Typografie

Alle tekst die in de video gevisualiseerd zijn heb ik onderaan de video gecentreerd. Ik heb hiervoor gekozen omdat Darice aangaf dat zij te veel moeite vond dat de tekst afewisseld aan de linker en rechter kant staat. Ik vond dit heel belangrijk, omdat de ondertiteling belangrijk is om de film te volgen. Wanneer de ondertiteling niet klopt of niet prettig leesbaar is, zal Darice afhaken.

Als eerste heb ik ervoor gekozen om mij te focussen op de typografie. In de scene zijn vier verschillende karakters die aan het woord komen. Iedere stem in de video heb ik gevisualiseerd met een andere typografie. Ik heb dit gedaan om ervoor te zorgen dat Darice kan onderscheiden aan de hand van het typografie wie er in de scene spreekt. Daarnaast hebben de verschillende stemmen een eigen karakter en een eigen stemgeluid. Door de verschillende typografieën uit de Brenner Familie te gebruiken heb ik de karakters van de personages gevisualiseerd.

De eerste stem die je hoort in de video is van een ondervrager. Deze stem heb ik gevisualiseerd met het font Brenner Mono Medium in de size 1.4rem. Ik heb gekozen voor een monospace font waarbij iedere letter hetzelfde formaat heeft. Het monospace font is hoekig en heeft veel rechte lijnen, hierdoor heeft iedere letter een strakke en strenge uitstraling. Deze eigenschappen komen naar mijn mening overeen met de macht en het gewicht van de stem. De stem is emotieloos, monotoon en indringend. Ik heb de letters van de ondervrager groter en krachtiger gemaakt dan die van de onderdervraagde om het verschil in hiërarchie te onderstrepen.

De tweede stem is van de officier. De stem van de officier heb ik vormgegeven met het font Brenner Sans in de size 1.2rem. Het font is schreefloos en heeft veel rondingen. De uitstraling van het font is hierdoor een stuk vriendelijker in vergelijking met de monospace. De personage moet in de film zijn werk uitvoeren zonder veel vragen te stellen waardoor hij neutraal overkomt. De spreker heeft een vriendelijke en neutrale stem, dit komt overeen met de eigenschappen van het font.

In de video passeert de officier een medewerker die gemene uitspraak doet. De passant heeft het font Brenner Mono Italic gekregen. De passant heeft autoritaire uitsraling, daarom heb ik ervoor gekozen om een monospace font te gebruiken. Ik heb de tekst cursief vormgegeven om duidelijk te maken dat de tekst door een ander personage wordt uitgesproken. Als laatste heb ik het uitroepteken vervangen voor een punt. Darice gaf aan dat de zin door dit leesteken een andere betekenis krijgt, de passant schreeuwt niet, maar hij fluisterd. 

De laatste stem in de video heeft weer een ander font gekregen. De stem klinkt vriendelijker dan de ondervrager en dit onderscheid wilde ik graag benadrukken met het font Brenner Sans Italic. Door het contrest tussen de twee onzichtbare sprekers kan Darice toch de verschillende stemgeluiden mee krijgen.

Als laatste heb ik gebruik gemaakt van het font Brenner Sans voor de captions. Ik wilde graag de captions duidelijk en statisch in het beeld laten verschijnen zodat dit aansluit bij de sfeer van de scene.

## Geluiden

Alle geluiden in de video worden zowel gevisualiseerd als beschreven. Ik heb hiervoor gekozen omdat ik graag wilde voldoen aan de wensen van Darice, maar ook aan de wensen van Vasilis. De geluiden worden zowel gevisualiseerd aan de hand van het bewegende iframe als de kleur van de achtergrond. De kleuren en bewegingen veranderen aan de hand van de toonhoogte en de snelheid van het geluid. Ik heb hiervoor gekozen om aan Darice duidelijk te maken wat voor geluid wij horen.

Het eerste alarm heb ik aangegeven door het beeld te laten schudden. Dit heb ik gedaan om het geluid van het alarm krachtig over te laten komen. Vervolgens heb ik de hoge piep vormgegevn aan de hand van hoogte. De toon is hoog, dus het beeld gaat ook omhoog. Vervolgens horen wij de lage bas, het beeld gaat omlaag, om zo de hoogte van het geluid aan te geven. Kort daarna horen wij een schelle piep, dit alarm klinkt totaal anders dan de bas. Om dit te visualiseren heb ik gekozen voor een contrast. Het beeld wordt kort vergroot.

De vervelende langdurige piep in de video is voor de luisteraar erg storend en het wordt met de seconde irritanter. Ik wilde ervoor zorgen dat Darive dit gevoel ook mee krijt, daarom heb ik het beeld geleidelijk laten vergroten en de achtergrond geleidelijk feller vormgegeven. 

In het laatste gedeelte van de video heb ik de golvende geluiden gevisualiseerd door middel van een skew. Hierdoor maakt het beeld de golvende geluiden. De achtergrond op precies hetzelfde moment mee met het beeld.

## Kleurgebruik

De captions van de video zijn allemaal wit. Ik heb ervoor gekozen om de fonts geen verschillende kleuren te geven, omdat ik het overbodig vond. Darice gaf aan dat zij het voldoende vindt als de verschilldende personages een ander font toegewezen krijgen.
De geluiden heb ik de kleur oranje-rood gegeven. Ik heb hiervoor gekozen omdat oranje onderandere de eigenschappen rauw en actief heeft en deze vind ik aansluiten bij de sfeer van de scene. De kleur heeft een rode tint om onzekerheid te voorkomen en de kracht van de geluiden te benadrukken. 

De achtergondkleur is rood. Ik heb gebruik gemaakt van twee tinten om de kracht en de hoogte van het geluid te visualiseren. Rood zorgt ervoor dat de sfeer van de video wordt overgebracht omdat rood de eigenschappen kracht, spanning en avontuurlijk kent.
